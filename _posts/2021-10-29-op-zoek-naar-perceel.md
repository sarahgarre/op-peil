Aan de slag met peilgestuurde drainage : 
water bufferen én verzilting tegen gaan op je perceel?

Inagro en ILVO zijn op zoek naar een perceel waar het zout grondwater maar een paar meter diep zit en waar we kunnen testen of het gebruik van peilgestuurde drainage kan helpen om water te bufferen en verzilting tegen te gaan door zoet water langer vast te houden in de bodem. Wij dekken kosten van installatie en opvolging van effecten van de peilsturing. Onze polders hebben van nature zout water in de bodem. Door het insijpelen van regenwater zijn er ook zoetwaterlenzen ontstaan, maar die zijn niet overal even groot. Ligt je perceel op een zone met ondiep zout water of merk je zelf je dat verzilting van je bodem soms kritisch wordt en zie je het wel zitten om slimmer om te gaan met drainage: dan ben jij wie we zoeken!
Wat is peilgestuurde drainage?
Bij peilgestuurde drainage monden de drains uit in een verzameldrain waarin het waterpeil in een regelput gestuurd kan worden in plaats van rechtstreeks in de beek. Bij conventionele drainage kan je het peil in je perceel niet zelf sturen en ben je volledig afhankelijk de peilen in de beek en het weer. Peilgestuurde drainage maakt het wel mogelijk om het peil meer zelf te beheren. De techniek wordt in Nederland al tientallen jaren toegepast bijvoorbeeld in de zandgronden voor de bloembollenteelt en recenter ook op andere locaties met minder doorlatende gronden. 
Het project OP-PEIL bestudeert nu ook de kansen die peilgestuurde drainage kan bieden in een poldercontext, waarbij naast het vertragen en bufferen van zoet water ook het verlagen van het zoet/zout-grensvlak mee beschouwd wordt.
Het project OP-PEIL (VLAIO LA-traject)
Naast het effect van peilgestuurde drainage op het zoet/zoutgrensvlak in een poldercontext wordt in dit project ook gewerkt aan
•	Een geschiktheidskaart voor peilgestuurde drainage (werkpakket 1)
•	Subirrigatie als toegevoegde waarde bij infrastructuur voor peilgestuurde drainage (werkpakket 2)
•	Mogelijkheden voor collectief peilbeheer in combinatie met peilgestuurde drainage (werkpakket 4)
Daarnaast zal er ook een begeleidingstraject zijn voor landbouwers in heel Vlaanderen die willen starten met peilgestuurde drainage (contact: Tom Coussement, BDB). 
Meer informatie over het project kan je vinden op www.peilgestuurdedrainage.be. 
 
Proef impact van peilgestuurde drainage in poldercontext
* Doelstelling
Onderzoeken of we met lokale peilsturing optimale omstandigheden voor akkerbouw kunnen creëren in de poldercontext en tegelijk de druk op de zoetwaterlens in het perceel beter kunnen opbouwen. 
* Wat wordt er gemeten op het proefperceel?
Jaar 1 (jan/feb 2022-okt 2022)
Selectie perceel en opvolgen perceel en teelt (= vastleggen nulsituatie) :
	Gewas (gewasgroei, opbrengst en kwaliteit)
	Vochtbehoefte gewas (sensoren en stalen bodemvochtbepaling)
	Grondwaterstand (via automatische logging) en zoutconcentraties in het grondwater in min. 2 peilbuizen die aan de randen van het perceel worden geplaatst
	Waterkwaliteit en oppervlaktewaterstanden in nabijgelegen polderwaterloop
	Bepaling bodemtextuur,vochtretentie en infiltratiecapaciteit
Op einde van teeltseizoen 2022 : ombouw drainage voor peilsturing (op kosten project).
Jaar 2 en jaar 3 (seizoen 2023 -2024)
	Analoge opvolging zoals in jaar 1
	Sturing van het peil in overleg tussen onderzoeker en landbouwer
	Opvolging effect zoet/zoutgrensvlak door plaatsing ERT transect in het veld 
* Een goed proefperceel
	Ligt in een gebied met ondiep zoet/zout grensvlak (witte / licht blauwe locaties kaart)
	Perceel draineert richting gracht waar ook in de zomer meestal water in aanwezig is
	Is gedraineerd of er zijn plannen om te draineren 
	(Heeft aardappelen in teeltrotatie ->  is een pluspunt maar geen must )

	  
* Uitvoerende partners: ILVO en Inagro
Interesse? Laat dit weten aan:
Inagro, Dominique Huits
051/27.33.88
Dominique.huits@inagro.be
ILVO, Sarah Garré
09/272.28.66
Sarah.garre@ilvo.vlaanderen.be 

