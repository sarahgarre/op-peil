---
layout: post
title: "Lancering peilgestuurde drainage potentiekaart"
author: "Astrid Vanoppen, VITO"
categories: sample
tags: [sample]
image: potentiekaart_screenshot.png
---

De eerste versie van de geschiktheidskaart voor peilgestuurde drainage is momenteel beschikbaar via [waterradar.be](https://www.waterradar.be/)
(klik 'Extra kaarten' en selecteer 'PGD (beta)'). Met deze kaart kan je nagaan of een bepaald perceel potentie 
heeft voor de installatie van peilgestuurde drainage. Je kan een bepaalde locatie zoeken via de 'Locatie zoeken' functie.

In deze kaart worden percelen geklasseerd in categorieÃ«n volgens potentie voor de installatie van peilgestuurde drainage 
door de percelen te evalueren op 1) doorlaatbaarheid van de bodem 2) grondwateraanvoer 3) helling van het perceel. 
Percelen met iets zwaardere bodems (textuurklasse L en A) worden geklasseerd als 'mogelijk kansrijk (aandacht voor doorlaatbaarheid)', 
omdat er momenteel nog weinig ervaring is met peilgestuurde drainage op deze zwaardere bodems. Meer details over de methode 
kan je vinden in de [voorgaande blogpost](https://www.peilgestuurdedrainage.be/geschiktheidskaart).

De kaart die momenteel beschikbaar is in de waterradar, is een prototype en zal in de toekomst verder geoptimaliseerd worden 
door onder meer gebruikersfeedback. Zo zal de peilgestuurde drainage potentie in de Polders in de toekomst wel beschikbaar zijn, 
deze kaart wordt momenteel ontwikkeld in het Interreg project [TOPSOIL](https://northsearegion.eu/topsoil/). Daarnaast zal je bij het aanklikken van percelen 
meer informatie krijgen over waarom het perceel een bepaalde klasse heeft.  
