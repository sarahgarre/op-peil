---
layout: post
title: "Technologiemarkt"
author: "Sarah Garré, ILVO"
categories: sample
tags: [sample]
image: all_logos.png
---

## Technologiemarkt 27/11: bedrijven met producten en diensten die helpen bij installatie en beheer van peilgestuurde drainage

Het succes van peilgestuurde drainage valt of staat bij een adequate installatie en een goed
beheer. Daarvoor ken je best de toestand van grondwater, bodemvocht en de weersomstandigheden
goed. 0p de OP-PEIL studiedag van 27/11 kan je interessante sensoren en IoT oplossingen ontdekken op onze technologiemarkt.

Volgende bedrijven zullen aanwezig zijn:

### [IoThings](https://www.io-things.eu/) 

![logo_iothings.png](./assets/img/logo_iothings.png)  

Io-Things is gespecialiseerd in het vergaren van sensorgegevens via Internet of Things-toepassingen. 
Onze intelligente IoT-applicaties vinden toepassing in landbouw, afvalbeheer, ongediertebestrijding en machineonderhoud. 
Naast het op maat ontwikkelen van nieuwe software- en hardware-architecturen, biedt Io-Things kant-en-klare IoT-sensoren aan. 
Hiermee kunnen bodemvocht, waterspanning, neerslag, stamdiametervariatie, vloeistofniveau en vulgraad accuraat worden 
gemeten en gevisualiseerd. Ontdek onze oplossingen voor realtime inzichten en efficiëntie, specifiek afgestemd op diverse 
behoeften. Io-Things: uw partner voor precisie, innovatie en naadloze connectiviteit in de wereld van IoT.

### [Crodeon ](https://www.crodeon.com/)
![logo crodeon](./assets/img/logocrodeon.png)  

Crodeon Technologies is een producent van draadloze monitoringsystemen voor de bouwsector, watersector, 
landbouw en onderzoekswereld. Onze technologie stelt bedrijven in staat om in real-time te waken over de grondwaterstand, 
in combinatie met druk, debiet, regen en tal van andere parameters. We gebruiken hiervoor kwalitatieve sensoren van de 
meest gerenommeerde fabrikanten. Sensordata wordt live naar de cloud verstuurd, voor eenvoudige visualisatie of integratie via API. 
De systemen van Crodeon maken verbinding via 4G en werken op zonne-energie, waardoor het mogelijk is om continu te meten 
in de meest afgelegen gebieden.

### [Eijkelkamp ](https://www.royaleijkelkamp.com/nl/)
![logo_eijkelkamp.png](./assets/img/logo_eijkelkamp.png)  

Royal Eijkelkamp is een familie bedrijf, en is sinds 1911 uitgegroeid tot één van de meest toonaangevende bedrijven 
gespecialiseerd in alle aspecten van bodem, slib, grondwater- en wateronderzoek.
Bodem, grondwater en water vormen een belangrijk onderdeel van mondiale vraagstukken met betrekking tot verschillende thema's, 
zoals bodemdegradatie, voedselzekerheid, natuurlijke hulpbronnen, landinrichting, verstedelijking, klimaat opwarming en vervuiling.
Royal Eijkelkamp bestaat uit verschillende gespecialiseerde business units : bodem, grondwater, water, slib, sonic drilling, 
geotechniek, CPT, telemetrie, data platforms, R&D afdeling, opleidingscentrum,  etc… ).
Meer dan 110 jaar know how zit in de ontwikkeling, fabricage en verdeling van :
- Debiet en stroomsnelheids apparatuur ;
- Apparatuur voor infiltratie en bodem doorlatendheidsonderzoek / pompproeven ;
- Water en grondwater bemonsteringstechnieken /  Bodem, sediment en slib bemonsteringstechnieken ;
- Meteo apparatuur ;
- Van manuele tot sonische boren;
- Labo apparatuur en in situ veld apparatuur voor fysisch bodemonderzoek ;
- Telemetrie apparatuur en veldmodems.

### [iFlux](https://iflux.be/)
![logo_iflux.png](./assets/img/logo_iflux.png)  

iFLUX maakt het mogelijk om grondwater en gerelateerde activiteiten zoals peilgestuurde drainage, maar ook bemalingen,
infiltraties en vernattingen, optimaal te beheren met behulp van de nieuwste technologie: iFLUX sensing solutions : 
real-time (grond)water monitoringsnetwerken waar de best geschikte commerciële digitale sensoren voor het opvolgen van 
de kwantiteit en kwaliteit worden gecombineerd met de unieke iFLUX flow sensoren, waarmee we horizontale een verticale 
grondwaterstromingsnelheid en -richting meten om inzicht te verwerven in het watersysteem en acties dynamisch uit te 
voeren met behulp van real-time data.   

### [Fluves](https://www.fluves.com/)
![Logo Fluves](./assets/img/logo-fluves.png)  

Fluves is een ingenieursbureau dat monitoringtechnologie ontwikkelt voor water- en energietoepassingen. Het nieuwste Fluves 
product is HYDRO, een Internet of Things water monitoring oplossing dat inzicht brengt in kritische factoren zoals waterhoogte, 
turbiditeit, elektronische conductiviteit en temperatuur. HYDRO heeft tot doel om beheerders realtime te waarschuwen in 
geval van een incidentie (overstroming, pollutie). Daarenboven kan HYDRO, op basis van de real-time data dat het verzamelt, 
meteen reageren op een event door bijvoorbeeld een pomp of een staalname toestel aan te sturen. Peildrainage valt perfect 
in het plaatje van ‘monitoren’ en direct reageren, al dan niet op een automatische manier.  

### [GJ Deblois](gjdeblois.eu)
![Logo GJdeBlois](./assets/img/Logo_GJdeBlois.png) 

Specialist klimaatadaptief waterbeheer.


### PRAKTISCH

`Proefcentrum voor de groententeelt (PCG)

Karreweg 6, B-9770 Kruishoutem

ma 27 november 2023

Programma:
- 9:45 Welkom
- 10:00 Tussentijdse resultaten OP-PEIL
- 12:00 Broodjeslunch
- 12:45 Technologiemarkt
- 13:45 Terreinbezoek`

