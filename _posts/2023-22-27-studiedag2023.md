---
layout: post
title: "Studiedag"
author: "Sarah Garré, ILVO"
categories: sample
tags: [sample]
image: all_logos.png
---
## Studiedag 27 november 2023

We mochten een kleine 50 deelnemers verwelkomen op onze studiedag halverwege het OP-PEIL project. 
Tijdens de eerste helft deelden we de voorlopige resultaten van het project. We stelden de [geschiktheidskaart](www.waterradar.be) voor
peilgestuurde drainage in Vlaanderen voor en discussiëerden samen over hoe de rekentool voor individuele
percelen er zou moeten uitzien. De eerste resultaten rond subirrigatie werden getoond maar zeiden nog
weinig in het relatief natte groeiseizoen van 2023. Monitoring in de polder van Middelkerke toonde 
dat het belangrijk is om peilsturing af te stemmen op het waterbeheer in de poldergrachten en toonde
waar het zoet-zout vlak juist te vinden is onder de grond. Ook gezien het natte seizoen, was er weinig 
effect van peilgestuurde drainage op dat zoet-zout vlak te meten. Tenslotte bespraken we hoe we 
vanaf 2024 aan de slag willen rond het collectief peilbeheer in Bocholt.

We zien de begeleidende groep graag terug in December 2024. Indien u graag wil deelnemen in deze groep, contacteer ons gerust.

[Link](./assets/docu/Begeleidingsgroep3_OPPEIL.pdf) naar de ppt presentatie.

[Link](./assets/docu/Update_grondwatertrein_VMM.pdf) naar overzicht 'drainage' in grondwatertrein en gevolgen voor landbouwers.
