---
layout: post
title: "3 tips voor je peilgestuurde drainage"
author: "Sander Bombeke"
categories: sample
tags: [sample]
image: peilbuismetmeter.jpg
---

Ben je eigenaar van peilgestuurde drainage? Dikke proficiat! Het seizoen schiet volop uit de startblokken en dat is DE periode om je peil goed te sturen. Hoe pak je dat nu aan?
Met deze 3 tips voor je peilgestuurde drainage ben je alvast goed op weg.

> Tip 1: Vergeet niet om je drainage op tijd te stoppen.

Moet je je veld niet meteen meer op na zaaien/planten, is het een kleine moeite om je peil op te stuwen. Momenteel is het nog erg nat en willen we het water kwijt. Wat weg is komt echter niet terug. Vanaf een droge periode start, kan je nog moeilijk water sparen… Tijdig je drainage toe zetten heeft grote gevolgen, want je spaart heel wat liters water voor je teelt.

> Tip 2: Drainage is meer dan alles of niets.

Is je perceel al goed begaanbaar of moet je vrij snel er terug op? Dan is de moeite om al een beetje water op te stuwen. Je drainage is meer dan alles of niets, je kan verschillende peilen instellen. Bijvoorbeeld 20cm water sparen kan op een hectare al 800m³ waterberging betekenen!  Wordt het toch te nat? Dan is je perceel snel terug volledig gedraineerd.

Kan je je drainage volledig stoppen? Dan is het grondwater al sneller aangevuld. En wordt het plots droog? Dan heb je toch al water gespaard. Hoe hoog je je peil tijdelijk moet zetten in het voorjaar zal afhangen van jouw perceel en het weer. Gebruik je ervaring met je percelen en na enige tijd krijg je het in de vingers.

> Tip 3: Succesvol water besparen, begint in het voorjaar.

Gemiddeld gezien zijn april en mei de maanden met minste neerslaghoeveelheid. In deze periode begint alles volop te groeien en wordt het grondwater gebruikt. Zoveel mogelijk water uit het voorjaar kunnen sparen is dus cruciaal. Het is een drukke periode en die drainage is snel uit het oog verloren. Denk er aan dat nu je peil correct instellen werk en zorgen spaart achteraf. Uit onze monitoring is gebleken dat te laat of te laag peil instellen geen zin heeft. Ben je er echter op tijd bij, dan stel je een lage grondwaterstand met weken uit.

Link naar volledige blogpost van proefstation voor de groententeelt: https://www.proefstation.be/3-tips-voor-je-peilgestuurde-drainage/ 