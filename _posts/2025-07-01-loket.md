---
layout: post
title: "Nieuw loket peilgestuurde drainage"
author: "Sarah Garre"
categories: sample
tags: [sample]
image: loket.jpeg
---

Vanaf 1 juli mag in bepaalde gebieden in Vlaanderen enkel nog drainage peilgestuurd aangelegd of heraangelegd worden. Via een online loket kan je nagaan of deze verplichting voor jouw locatie geldt.

De nieuwe voorwaarde voor draineringen die ingedeeld zijn onder de VLAREM-rubriek 53.3 werd vorig jaar ingevoerd met de zgn. 'Grondwatertrein'.

De verplichting geldt voor alle draineringen die onder de rubriek 53.3 vallen, zowel voor nieuwe als bestaande drainage waarvan de ondergrondse constructie volledig vernieuwd wordt. Het ministerieel besluit dat de gebieden vastlegt waar aanleg van drainage vanaf 1 juli verplicht peilgestuurd wordt, is recent gepubliceerd in het Belgisch Staatsblad.

De aangeduide gebieden komen er op voorstel van de Vlaamse Milieumaatschappij en houden rekening met de grondwateraanvoer, doorlatendheid van de bodem en de hellingsgraad van het gebied. De VMM biedt voortaan in de Databank Ondergrond Vlaanderen een digitale kaart aan waarmee je eenvoudig per locatie kan nagaan of er een verplichting geldt voor peilgestuurde drainage.

[DOV-loket rubriek 53.3 - peilgestuurde drainage](https://www.dov.vlaanderen.be/vlarem-rubriek-533/)




