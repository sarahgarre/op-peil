---
layout: post
title: "Volg de zoet-zout watergrens met geofysica!"
author: "Guillaume Blanchy"
categories: sample
tags: [sample]
image: paper-setup-sticks.png
---

Het artikel “Advances in agrogeophysics: geophysical monitoring of the fresh-saline water interface in an agricultural field in the Belgian polders” ([https://doi.org/10.5802/crgeos.291](https://doi.org/10.5802/crgeos.291)) is nu gepubliceerd! Het artikel presenteert de resultaten van onderzoek op peilgestuurde drainage in de polders in België (Middelkerke). 

Het artikel belicht het complexe hydrologische systeem in de polders waar zoet water bovenop zout grondwater ligt. Op sommige plekken ligt dat zoute grondwater maar een meter of 2 onder het maaiveld. Er zijn ook heel wat natuurlijke en anthropogene ruimtelijke structuren te vinden. Met behulp van elektromagnetische inductie (EMI) kunnen we de ruimtelijke heterogeniteit goed in kaart brengen. 

|![emi map](./assets/img/paper-setup-emi.png)|
|:--:|
|<b>In de bovenstaande figuur, de spatiale heterogeniteit is zichtbaar in de micro-topografie (kleine hoogteverschil) (a) of in de elektromagnetische inductie (b). Lage elektrische geleidbaarheid (ECa) zijn geassocieerd met zandiger bodem en zoet water en hoge waarden met zout water. </b>|

Het artikel toont ook de algemene dynamiek van de zoet-zout grondwatergrens met behulp van sensoren en elektrische resistiviteitstomografie (ERT) zoals in deze figuur. 


|![ert zoet-zout watergrens](./assets/img/paper-setup-ert.jpg')|
|:--:|
|<b>De data tonen hoe het gewas in de zomer water opneemt uit de zoetwaterbel, deze langzaam opgebruikt en hoe het zoute water een beetje naar boven komt. We konden echter geen zichtbaar effecten van peilgestuurde drainage op de zoet-zout watergrens aantonen in de 2 relatief natte jaren van dit experiment. Op de peilbuis RD3 die in de zone van lagere ECa staat, is geen zout water gemeten. Dat toont aan dat de ruimtelijke structuren ook de grondwatertafel beïnvloeden.</b>|


Peilgestuurde drainage spaar wel water (+/-30 mm/jaar), ook in de kleibodem van de polders. Maar dit extra water had tijdens de natte jaren van ons experiment geen effect op het gewas of op de zoet-zout watergrens. We denken meer effecten te zien in droge jaren, dus verder onderzoek is aangewezen.


